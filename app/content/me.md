Om mig själv {#id1}
=====================

Jag heter Emma Malmkjell, jag är 27 år och bor i Eskilstuna med min sambo och våra två barn.

Intresset för webbdesign och webbutveckling väcktes redan på medieprogrammet i gymnasiet men siktet var just då inställt på en annan bransch så det var inget jag engagerade mig så mycket i just då.
Efter studenten började jag jobba som marknadsassistent men kände inte riktigt att det var det jag ville jobba med. Men jag blev ändå kvar där i några år, jag och min sambo skaffade barn och jag var föräldraledig i ca 1,5 år. Under min föräldraledighet funderade jag mycket på vad jag ville jobba med, jag ville skaffa mig en ordentlig utbildning men frågan var bara i vad? I samma veva hittade jag en kvällskurs i Dreamweaver som jag bestämde mig för att gå och se om jag fortfarande tyckte det var lika roligt att bygga hemsidor som jag gjorde på gymnasiet. Det tyckte jag!
Så till höstterminen 2010 sökte jag en massa program som gick på distans på olika högskolor och kom in på Högskolan Västs tvååriga Webbmasterprogram.

Nu har det gått två år sedan jag blev färdig på webbmasterprogrammet och under dom här två åren har jag bland annat hunnit få ett barn till och provat på att frilansa lite som webbdesigner. Men jag känner nu att det dels finns vissa saker som jag behöver fräscha upp och fördjupa mig inom men även några saker inom webbprogrammering som jag saknade på webmasterprogrammet så det hoppas jag att det här kurspaketet på Blekinge Tekniska Högskola ska ge mig.

Siktet är nu inställt på att få jobba inom webbdesign och webbutveckling sen får vi se om det blir som egen företagare eller anställd på t.ex en webbyrå.